<!DOCTYPE html>
<html lang="en">
    <head>
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <link rel="stylesheet" href="../styles/style.css" />
        <link
            rel="stylesheet"
            href="https://fonts.googleapis.com/css2?family=Libre+Franklin"
        />
        <title>İki Ülke, İki Yol: Rusya ve Türkiye - Gerçek Ben Gelecek</title>
    </head>
    <body>
        <header>
            <p><a href="../index.html">GERÇEK BEN GELECEK</a></p>
            <span>Tan Fırat Yılmaz'a Ait Kişisel Blog</span>
            <nav>
                <span><a href="./denemeler.html">DENEMELER</a></span>
                <span><a href="https://www.benimulke.com">BENİM ÜLKE</a></span>
            </nav>
        </header>
        <main>
            <h1>İki Ülke, İki Yol: Rusya ve Türkiye</h1>
            <p>27 Ocak 2021</p>
            <p>
                Son on günde peş peşe iki kitap okudum: “Putin’in Aklında Ne
                Var?” ve “Yeni Osmanlı” … Biri güncel Rusya’yı, diğeri de
                ülkemizin güncel halini açıklamaya çalışan bu iki kitap beni de
                biraz düşündürdü (zaten okumanın amacı da o değil mi?). Nasıl
                oluyor da benzer bir anlayışla yönetilmeye çalışılan bu iki
                ülkede bir taraf iktidarını hemen hemen tüm ülkeye
                yayabilmişken, diğeri geçen bunca zamana rağmen hala çok ciddi
                bir dirençle karşılaşabiliyor? Nasıl oluyor da birçok açıdan
                Türkiye’ye göre çok daha Batılı olan Rusya’da demokrasiden eser
                yokken bizde öyle ya da böyle hala demokratik bir yarış ve
                muhalefet varlığını sürdürebiliyor?
            </p>
            <p>
                Bunun için öncelikle biraz tarihe bakmak lazım. İki ülke nasıl
                bir gelenekten, nasıl süreçlerden geçmiş? Hangi kavşaklarda
                farklı yönlere sapmış? Bugüne gelene kadar neler yaşanmış?
                90’lara kadar Rusya 70 yıllık Sovyetler Birliği’nin baş aktörü
                ve itici gücü olarak hayatını sürdürdü. Sovyetler komünizmin
                kalesiydi, tek parti iktidarı mevcuttu bu dönemde. Tamam,
                Batı’da –hatta bizde bile- demokrasi kültürü yerleşirken Rus
                coğrafyasında Sovyetler sebebiyle buna ara verilmesi şüphesiz şu
                an Rusya’da demokrasinin eksikliğini bir ölçüde açıklayabilir.
                Ancak tek başına Sovyetler Birliği’nin yönetim şekli bugün neden
                Rusya’da demokratik bir yönetim olmayışını açıklamak için
                yeterli olmuyor. Çünkü bunu yaparsak aynı birliğin üyelerinden
                örneğin Letonya’da, Litvanya’da, Estonya’da, belli ölçülerde
                Ukrayna’da ve Gürcistan’da demokrasinin bugünkü seviyesine
                gelişini de izah edebilmemiz gerekiyor. İlk üçünü, yani Baltık
                devletlerini açıklamak nispeten daha kolay. Bunlar Sovyetler
                Birliği’nin en batı ucunda yer alan, tastamam Avrupalı ülkeler.
                Nitekim üçü de 2004’te hem NATO’ya hem de Avrupa Birliği’ne üye
                oldular. Rusya’nın buralarda hala gözü olsa da, en azından bir
                ölçüde koruma altında oldukları söylenebilir. Ukrayna ve
                Gürcistan’ın durumu ise aşikâr. Buralarda demokrasi yanlılarıyla
                Rusyacıların (ve tabi bunları destekleyen Rusya’nın) mücadelesi
                hala gözlerimizin önünde sürüyor. Sovyetler ‘in kuruluşunda da
                demokrasi arzusu kendini gösteriyordu. Lenin, en azından lafta,
                gerçek demokrasinin komünist bir toplumda hayata geçebileceğini
                söylüyordu.
            </p>
            <p>
                Günün sonunda Sovyetler ’in dağılışı da demokrasi çağrılarıyla
                oldu. Stalin’in nasıl bir diktatör olduğunu biliyoruz. İlginçtir
                Stalin’in memleketi Gürcistan bile tüm müdahalelere rağmen bugün
                Rusya’dan daha demokratik bir idareye sahip. Oysaki bizde de
                cumhuriyetin kuruluş döneminde Atatürk otoriter bir lider olarak
                karşımıza çıkıyor. Ama bir şekilde kantarın topuzunu kaçırmamayı
                bilmiş. Elinde imkân olmasına rağmen, tüm Türkiye avcunun
                içindeyken ülkenin fiili idaresinin diktatörlüğe kaymasına mani
                olmuş. Hitler’in, Mussolini’nin, Franco’nun devrinde Türkiye
                raydan çıkmadan yoluna devam etmiş. Böylesi bir dönemde, dev
                güçlerin arasında savrulmadan ayakta kalabilmek az buz bir iş
                değil. Sovyetler ’de Kruşçev döneminde bir nebze demokratikleşme
                çabası olsa da pek tutmamış. Bugün birçok araştırmacıya göre
                artık biliniyor ki ne Gorbaçov, ne de Yeltsin o zamanlar Batı’da
                neşeyle selamlandıkları gibi demokrasi yanlıları değiller. Daha
                çok özde değil sözde demokratik açılımların mimarları olmuşlar.
                Bakıyoruz, Putin’i Yeltsin kendi eliyle seçip koltuğa oturtuyor,
                zamanında Yeltsin’in sağ kolu. Putin’in daha 2000’de girdiği ilk
                seçimde bile gerçekten bir demokratik bir yarış olmamış aslında.
                Putin bu seçime Yeltsin tarafından atanmış başbakan olarak
                girmişti ve arkasında devletin bütün desteği vardı. Bir bakıma
                bugün Erdoğan’ın elinde tuttuğu güç daha o dönemde Putin’e
                emanet edilmişti.
            </p>
            <p>
                Bu açıdan Putin’in Erdoğan’dan 20 yıl ileride gittiği
                söylenebilir. Zaten Rusya’da bundan sonraki seçimler tamamen
                formaliteden öteye gitmeyecekti. Bizde ise devletin tüm
                imkânlarına, medyanın ve siyasetin üzerindeki baskılara rağmen
                hala Erdoğan’ın karşısına çok ciddi bir muhalefet dikiliyor.
                İktidar 2019’da olduğu gibi sudan bahanelerle seçim sonuçlarını
                tanımayabiliyor ancak bunun sonucu kendisi için çok ağır
                olabiliyor. Türkiye’de Adalet ve Kalkınma Partisi ve genel
                başkanı Recep Tayyip Erdoğan her şeye rağmen seçilmek, seçimle
                iktidara gelmek, seçmenleri bir şekilde ikna etmek zorunda.
                Rusya bugünlerde alışılmadık bir şekilde muhalif gösteriler ve
                protestolarla gündeme geliyor. Aleksey Navalni muhalif bir
                gazeteci, esasen bir blogger ve Youtuber, yani sosyal medya
                fenomeni… Uzun zamandır Putin’e muhalefet ediyor ve ülkedeki
                yolsuzlukları bir bir ifşa ediyor. Navalni Ağustos 2020’de
                zehirlenerek öldürülmeye çalışıldı ama atlattı. 17 Ocak 2021’de
                tutuklanacağını ve belki de öldürüleceğini bile bile büyük bir
                cesaret örneği göstererek yurtdışından Rusya’ya geldi ve gelir
                gelmez de tutuklandı.
            </p>
            <p>
                Şimdi günlerdir Rusya’nın dört bir tarafında iktidar karşıtı
                protestolar sürüyor ama Rusya’da muhalefet ne kadar güçlü,
                tartışılır. Moskova’daki Yuri Levada Araştırma Merkezi’ne göre
                Putin’in halk tarafından onaylama oranı Kasım 2020’de yani daha
                bu gösterilerin ortada olmadığı dönemde %65’e %34
                seviyesindeydi. İlginçtir, aynı dönemdeki araştırmada hükümetin
                faaliyetlerini onaylayanların onaylamayanlara oranı ise %48’e
                %50 idi. Yani bizdekine benzer bir şekilde Rusya’da da “Putin
                iyi ama çevresi kötü” görüşü hâkim olabilir. Elbette bu kurumun
                gerçekte ne kadar bağımsız olduğu, araştırmalarının hükümet
                güdümünde olup olmadığı, katılımcıların gerçek hislerini ifade
                edip etmedikleri sorgulanabilir. Nitekim benim bulabildiğim 2015
                tarihli bir araştırma bu soruları soruyor. Buldukları sonuca
                göre katılımcıların %6 ila %9'u gerçek fikrini söylemiyor. Zaten
                aynı araştırmada öğreniyoruz ki bu Levada merkezinin 2015’te
                yaptığı ankette de katılımcıların %48’ine göre, bazı insanlar
                başlarına bir iş gelebilecekleri düşüncesiyle gerçek fikirlerini
                saklıyor olabilirler.
            </p>
            <p>
                Putin’e halk desteği gerçek mi yapay mı, bu sorgulanabilir
                elbette. Ama ortada bir gerçek var. Rusya’da bugünkünden önceki
                son ciddi muhalif gösteriler 2011 seçimlerinin akabinde
                gerçekleşmişti. 2011 sonunda başlayan gösteriler aralıklarla
                2013 yazına kadar sürmüştü ve arada içlerinde Navalni’nin de
                olduğu bazı muhalifler kısa süreli tutuklanmışlardı. O günden
                beri Rusya ve muhalefet, pek fazla yan yana gelen kelimeler
                olmadı.
            </p>
            <p>
                İnsan ister istemez düşünüyor. Muhalefetin sesi çıkmıyorsa,
                belki de aslında cevap çok basittir. Belki de ortada ciddi bir
                muhalefet yoktur. Mevcut düzen muhalefetin örgütlenmesine ve ses
                çıkarmasına engel oluyor olabilir. Ama bunu bütünüyle baskıya
                bağlamak da basitlik olur. Belki de halkın aslında demokrasiyle
                ilgili bir beklentisi yoktur. Belki insanlar Putin’den gerçekten
                de memnundurlar, ya da en azından bu zamana kadar öyleydiler.
                Bugünkü protesto gösterileri Putin’in koltuğunu sallar mı? Bana
                çok zor geliyor bu ihtimal.
            </p>
            <p>
                Eskiden bu tür rejimlerin eninde sonunda kaçınılmaz olarak
                yıkılacağını düşünürdüm. Kötüydüler, baskıcıydılar ve hayatın
                doğal akışı içinde kendiliklerinden devrileceklerdi. Oysa şimdi
                bu süreçleri hiç de böyle görmüyorum. Kimse kendiliğinden
                koltuğunu bırakmaya razı olmuyor. Kimsenin güç hırsı bir gün
                sönmüyor. Mutlaka ama mutlaka insanların bir araya gelmeleri,
                seslerini çıkarmaları, örgütlenmeleri, yeni bir gelecek
                çizmeleri bunu gerçekleştirebilmek için çalışmaları gerekiyor.
            </p>
            <h6>Kaynaklar:</h6>
            <a
                href="https://www.sciencedirect.com/science/article/pii/S1879366510000345"
            >
                https://www.sciencedirect.com/science/article/pii/S1879366510000345</a
            >
            <a
                href="https://library.fes.de/libalt/journals/swetsfulltext/13937520.pdf"
            >
                https://library.fes.de/libalt/journals/swetsfulltext/13937520.pdf
            </a>
            <a
                href="https://carnegieendowment.org/2000/04/01/russia-s-2000-presidential-elections-implications-for-russian-democracy-and-u.s.-russian-relations-pub-421"
            >
                https://carnegieendowment.org/2000/04/01/russia-s-2000-presidential-elections-implications-for-russian-democracy-and-u.s.-russian-relations-pub-421
            </a>
            <a
                href="https://edition.cnn.com/2021/01/23/europe/russia-navalny-oposition-demonstrations-intl/index.html"
            >
                https://edition.cnn.com/2021/01/23/europe/russia-navalny-oposition-demonstrations-intl/index.html
            </a>
            <a
                href="https://scottgehlbach.net/wp-content/uploads/2018/01/FGMR-Putin.pdf"
            >
                https://scottgehlbach.net/wp-content/uploads/2018/01/FGMR-Putin.pdf
            </a>
        </main>
        <footer>
            <p>© tfy. 2023.</p>
        </footer>
    </body>
</html>

<!DOCTYPE html>
<html lang="en">
    <head>
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <link rel="stylesheet" href="../styles/style.css" />
        <link
            rel="stylesheet"
            href="https://fonts.googleapis.com/css2?family=Libre+Franklin"
        />
        <title>Uyuşukluğum - Gerçek Ben Gelecek</title>
    </head>
    <body>
        <header>
            <p><a href="../index.html">GERÇEK BEN GELECEK</a></p>
            <span>Tan Fırat Yılmaz'a Ait Kişisel Blog</span>
            <nav>
                <span><a href="./denemeler.html">DENEMELER</a></span>
                <span><a href="https://www.benimulke.com">BENİM ÜLKE</a></span>
            </nav>
        </header>
        <main>
            <h1>Uyuşukluğum</h1>
            <p>17 Nisan 2018</p>
            <p>
                Uyuşukluğum, sürekli bir uykululuk hali... Yazan, çizen, bir
                şeyler yapan, "yaşayan" kısacası, insanlara özenmekle bir ömür
                geçti. İnsan bir şeyler üretmek istiyor. Bir değer yaratmak, ve
                değer görmek buna karşılık. Ruhumda gerçekten bir boşluk mu var,
                yoksa bu sadece tembelliğin, ataletin bahanesi mi, isim vermek
                zor. Kişisel yaşantıyı katmadan, dünya hakkında konuşmak, kolay
                değil. Nesnel gözükmek isterim, bunun tek yolu da kendimden
                bahsetmemek, diye düşünüyorum. Bu aslında yanlı bir düşünce.
                Nesnel olma ihtiyacı, aslında büyük çoğunlukla çağımıza özgü,
                bilimsel olma arzusuyla ilişkili. Şunu söylemek yerinde olur, bu
                zamanda kişisel olmaya yer yok. Dinlenmek için, bilimsel olmak,
                nesnel olmak, "ben" in dışında kalmak gerek. Halbuki benim
                derdim tamamen kendimle, o sebeple genel geçer bir kaide bulmaya
                çalışmak, beyhude bir çaba olacak. Yine de, içimdekileri ben
                ortaya dökeyim, belki içimde olanlar sırf bana özgü değildir,
                böylece bir ihtimal nesnel bir bilgiye ulaşırız.
            </p>
            <p>
                Tek bir sorum var aslında. Cevap bulmak istediğim tek bir soru.
                Dinimize ne olacak? Bu kadar basit. İnanmak, kolay bir iş
                sanılıyor, değil. Mesele çünkü hiçbir zaman sadece Allah'a
                inanmaktan ibaret olmadı. Kitap'a inanmak, ama eğip bükmeden,
                zorlama yorumlar yapmadan, Kitap'ta hücrelerin yapısını ya da
                Dünya'nın yuvarlaklığını bulmaya çalışmadan, kendimizi
                kandırmadan Kitap'a inanmak. Uzun zaman önce okuduğum cadılık,
                büyücülük ve okült ile ilgili bir kitapta, yazar büyüye, sihre
                inanmamanın Hıristiyan inancıyla nasıl bağdaşacağını soruyordu.
                Mesele tam olarak bu. Büyüyü, sihri reddettiğinizde, işte o
                zaman bu mayınlı araziye ayak basmış oluyorsunuz.
            </p>
            <p>
                Gerçekten, günaha girmeden sorularımızı nasıl soracağız? Şunu
                düşünelim. Bugün bir insanın denizi ortadan ikiye yarıp
                yürüdüğüne kaç kişi inanır? Dindar insanın en büyük açmazı
                budur. Aklımız, bunu düşünmekten kaçınıyor. Yobazlıkla
                suçlanıyor inanan kişi. Bu tehlikeli soruları sormak, inancımı
                uçurumun eşiğine getirmeyecek mi? Bütün dünya saldırıyor,
                suçluyor, daha acısı aşağılıyor. Bir çıkmazdayız. Dinimize ne
                olacak? Bize ne olacak? Bu soruya cevap veremiyoruz. Doğru
                soruları sormak, her zaman doğru cevapları bulmanın yolunu
                açmıyor. Dindar kişi, şüphe etmeyen kişi midir? Burada
                inançsızların yanılgısına düşmeyelim. Kişi sadece içgüdüsel
                olarak kendisini, benliğini korumaya çalışıyor.
            </p>
            <p>
                Aslında burada olan şey şu. Aklını kaçırmamak için, aklını
                korumak için, aklını belirsizliğin dünyasından uzak tutuyor,
                yani gerçekte mantıklı, rasyonel bir davranış sergiliyor. Dindar
                insan, somut bir açmazın içinde. Ya kendi benliğinden vazgeçecek
                ya da benliğine tutunmaya devam edecek ve içinde yaşadığı
                dünyayla arasındaki uçurum an-be-an büyüyecek. O zaman bizim
                aradığımız çözüm son derece basit. Kişinin benliğini
                dönüştürmemiz lazım. Bütün "uygar" dünyanın istediği, toplum
                mühendisliğinden, insan mühendisliğinden de öte, ruh
                mühendisliği... İnanç, bir zaruret midir? Dindışı bir dünya
                mümkün mü? Mümin, nesli tükenmesi gereken bir tür müdür?
                Elimizde cevaplar yerine, sürekli daha fazla sorular...
            </p>
        </main>
        <footer>
            <p>© tfy. 2023.</p>
        </footer>
    </body>
</html>

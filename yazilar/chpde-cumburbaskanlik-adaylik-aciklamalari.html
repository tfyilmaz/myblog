<!DOCTYPE html>
<html lang="en">
    <head>
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <link rel="stylesheet" href="../styles/style.css" />
        <link
            rel="stylesheet"
            href="https://fonts.googleapis.com/css2?family=Libre+Franklin"
        />
        <title>
            CHP'de Cumhurbaşkanlık Adaylık Açıklamaları - Gerçek Ben Gelecek
        </title>
    </head>
    <body>
        <header>
            <p><a href="../index.html">GERÇEK BEN GELECEK</a></p>
            <span>Tan Fırat Yılmaz'a Ait Kişisel Blog</span>
            <nav>
                <span><a href="./denemeler.html">DENEMELER</a></span>
                <span><a href="https://www.benimulke.com">BENİM ÜLKE</a></span>
            </nav>
        </header>
        <main>
            <h1>CHP'de Cumhurbaşkanlık Adaylık Açıklamaları</h1>
            <p>21 Nisan 2018</p>
            <p>
                Cumhuriyet Halk Partisi ne yazık ki hiç bir zaman parti
                disiplininin öne çıktığı bir kurum olmadı, olamadı. Bunda
                elbette yönetimin bir türlü bekleneni verememesinin, partinin
                üyelerini tatmin etmemesinin de büyük payı var. Bir örgütün
                üyeleri kendilerini boşlukta hissederlerse, yaptıkları
                kendilerini mutlu etmezse o zaman kendi başlarına bir çıkış
                ararlar. Nitekim öyle de oluyor. İktidar muhalefeti yakalamak
                istedi ve bunda da bir ölçüde başarılı oldu. Hala ortada bir
                aday olmaması sebebiyle önce Öztürk Yılmaz, ardından da Didem
                Engin cumhurbaşkanlığına adaylıklarını açıkladılar. Burada
                özellikle Öztürk Yılmaz'ın açıklamasında şöyle bir ayrıntı var.
                "Partinin bir adayı olmaması durumunda ben adayım" demedi.
                "Genel Başkanımız aday olmazsa ben adayım" dedi. Yani bundan
                Kılıçdaroğlu aday olmazsa, CHP kimi aday belirlerse belirlesin
                Öztürk Yılmaz'ın adaylığının devam edeceğini mi anlamalıyız?
            </p>
            <p>
                İşte ne yazık ki toplum önündeki bu görüntü partiye zarar
                veriyor. Muharrem İnce kongrede bir sürü hamasi lafın arasında
                doğru bir şey söylemişti, bu da partinin genel başkanı
                Cumhurbaşkanlığı için doğal adayı olması gerektiğiydi. İlginç ve
                ancak Cumhuriyet Halk Partisi'nde olabilecek olay şu ki, İnce
                ile Kılıçdaroğlu bir görüşme yaptı ve partinin adayının Muharrem
                İnce olabileceği söyleniyor şimdi. Bekleyip göreceğiz.
            </p>
            <p>
                Gerçekten şu aşamada dağınık bir örgüt görüntüsünden acilen
                uzaklaşmamız gerekiyor. Şu anda iş öyle bir aşamaya geldi ki,
                kimin partinin adayı olduğu açıklanırsa açıklansın ne partiliyi
                ne de sade seçmeni tatmin edecek, hele ki bir de Ekmeleddin
                İhsanoğlu tecrübesi daha dün gibi ortada duruyorken. Kemal
                Kılıçdaroğlu Cumhuriyet Halk Partisi'nin adayı olarak ortaya
                çıkmalı. Aradaki çok kısa süreyi topluma yepyeni bir ismi kabul
                ettirmekle geçiremeyiz. Kılıçdaroğlu öyle ya da böyle bunca
                zamandır sürdürdüğü mücadelesini devam ettirmeli. Burada
                kullanacağımız argüman da gayet net ve kolay anlaşılır olmalı.
                Seçilir seçilmez sistemi değiştirmek istediği için, tek adamlığa
                son vermek için tek adamlığa aday olduğunu ilan etmeli. Bir
                başka adayın, hele korkum o ki şu ana kadar hiç
                dillendirilmeyen, Ekmeleddin İhsanoğlu, Necdet Sezer gibi sessiz
                sakin devlet memuru profili çizen bir adayın Erdoğan karşısında
                hiçbir şansı yok.
            </p>
        </main>
        <footer>
            <p>© tfy. 2023.</p>
        </footer>
    </body>
</html>

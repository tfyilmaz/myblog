<!DOCTYPE html>
<html lang="en">
    <head>
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <link rel="stylesheet" href="../styles/style.css" />
        <link
            rel="stylesheet"
            href="https://fonts.googleapis.com/css2?family=Libre+Franklin"
        />
        <title>Bir Mektup - Gerçek Ben Gelecek</title>
    </head>
    <body>
        <header>
            <p><a href="../index.html">GERÇEK BEN GELECEK</a></p>
            <span>Tan Fırat Yılmaz'a Ait Kişisel Blog</span>
            <nav>
                <span><a href="./denemeler.html">DENEMELER</a></span>
                <span><a href="https://www.benimulke.com">BENİM ÜLKE</a></span>
            </nav>
        </header>
        <main>
            <h1>Bir Mektup</h1>
            <p>28 Nisan 2018</p>
            <p>
                Annenin hem benden, hem de yakın eş dosttan birer mektup isteği
                vardı, ileride sadece senin okuman için yazılmak üzere. Ben hem
                bu tür şeyler beni küçük bir çocuk gibi utandırdığından, hem de
                kendimi zorlayarak hiçbir iş yapmayı beceremediğimden, annenin
                bu dileğinin üzerine yatmıştım. Onun da benden bir beklentisi
                kalmamıştı zaten-onu hayal kırıklıklıklarına alıştırdım
                diyebilirim-. Ama bir süredir kendiliğinden bir yazma isteği
                doğmuştu içimde. En nihayetinde sen içeriye uyumaya gittiğin şu
                dakikalarda elim hareket geçti.
            </p>
            <p>
                Bu uzun ve sıkıcı girişten sonra bu mektubu yazma sebebime geldi
                sıra. Sen bu mektubu okuyup da kendine bazı dersler
                çıkarabilecek yaşa geldiğinde ben hayatta olur muyum,
                bilemiyorum. Hayata hiçbir zaman dört elle sarılan bir insan
                olmadığımdan hayatta olmamak değil ama seni bu hayatta yalnız
                bırakmak beni asıl endişelendiren... O sebeple belki sana
                kendimden ve kendimden yola çıkarak nasıl bir kız istediğimden
                bahsedersem sen de bunu okuyarak kendini daha az yalnız
                hissedersin diye düşündüm-çok sıkıldıysan mektubun özeti: bana
                benzemeyen bir kız-.
            </p>
            <p>
                İnsan çocuk sahibi olacağı haberini aldığında önce ister istemez
                cinsiyetini düşünüyor, sonra neye benzeyeceğini, sonra da
                kişiliğini, huylarını. Belki de bu sırada değildir ama ben en
                çok kişiliğini gözümde canlandırmaya çalışıyorum. Hiç şüphesiz
                her anne baba kendi yapamadıklarını çocuğu yapsın, kendi
                kaçırdığı fırsatları çocuğu kaçırmasın, kendi gidemediği yerlere
                çocuğu gitsin, kendi başarısızlıklarının öcünü çocuğu alsın ve
                yensin dünyayı ister. Bu bakımdan bir çocuk, insanın o çocukla
                birlikte yeniden dünyaya gelmesi ve oyunu bu sefer daha iyi
                oynamak istemesidir. Ben bu yaşıma geldim ve geriye dönüp
                baktığımda tek başarımın anneni hayatıma sokmak olduğunu
                görüyorum (yağcılık değil).
            </p>
            <p>
                Sana demek isterdim ki hayat bir sınav değil, onu başarı veya
                başarısızlıkla ölçme. Ama gerçekte hiç de öyle hissetmiyor insan
                değil mi? Bazen hayatında bir noktaya geliyorsun ve
                "başaramadım" diyorsun kendi kendine. Neyi nasıl başaramadın,
                orası belli değil. İsterim ki sen hiç bir zaman böyle hissetme,
                başar yaşamayı. Kendini birşeyleri yapmak zorunda hissetme
                hiçbir zaman, kimsenin de sana böyle hissettirmesine izin
                verme(annen baban dahil, hatta özellikle onlar). Ama
                isteklerinin peşinde gitmeye zorunlu hisset her zaman.
            </p>
            <p>
                Kendimle ilgili en büyük pişmanlığım, aşırı içe kapanıklığım
                neticesinde söz söylemekten, hareket etmekten çekinmem sıklıkla.
                Doğru, içeride ayrı bir dünya var, kişiye kattıkları da
                ölçülemez. Ama Jung'un dediği gibi, içeriye giriyorsun ve sonra
                dışarı çıkmak yıllarını alıyor. Gerçek şu ki bir kez girdin mi,
                artık o dünyanın bir parçası oluyorsun ve asla tam anlamıyla
                çıkamıyorsun dışarı. Sana en büyük tavsiyem, gözlerini kendi
                içine fazla dikmemen olurdu, çünkü en nihayetinde içindeki
                ötekiyle karşılaşıyorsun bunu yaparsan. Yüzünü suya
                yaklaştırdığında kendi yansımanı görmen gibi adeta, sen gibi ama
                değil, hem sen hem de senden daha fazlasıdır o.
            </p>
            <p>
                O an geldiğinde artık onun da sorumluluğu sana yüklenir ve
                hiçbir zaman taşıyamazsın bu yükü. Çoğu zaman tanıdığın,
                bildiğin birine benzer onun sesi(benim için babamın sesine
                benzediğini yeni yeni fark ettim). İçindeki ötekiyle
                karşılaştığında artık kendin olma şansın kalmaz, hep bir hedef,
                yakalaman gereken bir yer vardır ileride. Büyük işler başarmak
                zorunluluğu dayatır artık sürekli kendini. Çünkü kendi hayatın
                aleladedir ötekinin gözünde, ve senin gözünde de artık. İsterim
                ki kendin ol sadece, kendinden sakınarak yapabilirsin bunu
                ancak.
            </p>
            <p>
                Mutlu olmak, iyiliği hissederek mutlu olmak zor iştir. Küçümseme
                bunu sakın. "Biri" olmak zorunda değilsin asla, sadece seni
                mutlu eden şeyi bul ve ona tutun. Aileni sev ama zorunluluğun
                olmalarına izin verme. Olmak istediğin için ol bir yerde, olmak
                zorunda olduğun için değil. Hayatı dolu dolu yaşamak diye bir
                tabir var bilirsin. Bununla kastedilen açıktır. Çok gezen, çok
                farklı işler yapan, çok farklı anıları olan biri için kullanırız
                bunu. Boş bu işler, mühim olan insanın kendisini bulmasıdır der
                kimisi. Kulak asma bu tür şeylere sen. Hayatı dolu dolu yaşamana
                bak. Kendini bulmak için bir köşeye çekilip tefekküre dalman
                gerekmez. İnsan düşündüğü değil, yaptığı şeydir, bunu unutma.
                Yaptıkların kendini meydana getirecektir. Günün sonunda da sana
                kalan bu yaptıklarının anısı olacaktır.
            </p>
            <p>
                Başından beri sana anlatmaya çalıştığım, kimsenin sana
                sorumluluk yüklemesine müsaade etmemendi. Ama görünüşe göre
                benim yaptığım da tam olarak bu oldu. İşte hayat böyle.
                Varlıkları ve yokluklarıyla, yaptıkları ve yapmadıklarıyla annen
                ve babandan kaçamıyorsun bu hayatta. Onlarla kendini ne kadar
                uzlaştırıp barıştırabilirsen, kendinle de o kadar mutlu
                oluyorsun, çünkü onlardan birer parça taşıyorsun nihayetinde.
                Ben bunu hiç başaramadım-en büyük başarısızlığım-, bu da benim
                mutsuzluğumun kaynağı oldu aslına bakarsan. Umarım biz seninle
                olan ilişkimizde kendi üzerimize düşeni layıkıyla yerine
                getiririz( her ebeveynin dileği de bu değil midir?) ve o andan
                sonra her türlü başarı da, başarısızlık da sadece sana ait olur.
                Seninle ilgili hayalim, düşüm budur. Mutlu olman ama daha da
                önemlisi kendi başına kendi tercihlerini yapman, yolun sonu
                mutsuzluğa çıksa da...
            </p>
        </main>
        <footer>
            <p>© tfy. 2023.</p>
        </footer>
    </body>
</html>

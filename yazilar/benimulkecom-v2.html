<!DOCTYPE html>
<html lang="en">
    <head>
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <link rel="stylesheet" href="../styles/style.css" />
        <link
            rel="stylesheet"
            href="https://fonts.googleapis.com/css2?family=Libre+Franklin"
        />
        <title>Benimulke.com V2 - Gerçek Ben Gelecek</title>
    </head>
    <body>
        <header>
            <p><a href="../index.html">GERÇEK BEN GELECEK</a></p>
            <span>Tan Fırat Yılmaz'a Ait Kişisel Blog</span>
            <nav>
                <span><a href="./denemeler.html">DENEMELER</a></span>
                <span><a href="https://www.benimulke.com">BENİM ÜLKE</a></span>
            </nav>
        </header>
        <main>
            <h1>benimulke.com V2</h1>
            <p>17 Haziran 2022</p>
            <p>
                Günümüzde demokratik idarelerin büyük sorunu, yönetime katılım
                sorunu... Yani seçmenler, seçim süreci dışında yönetime ne
                derece, ne sıklıkla müdahil olacaklar? Tamam, siyasi partiler
                sürekli olarak kamuoyu baskısını omuzlarında hissediyorlar.
                Tatmin edilmesi gereken, ekranın öbür tarafındaki görünmez
                seçmenler elbette partiler üzerinde etki sahibi ancak bu etki
                daha çok dolaylı yoldan gerçekleşiyor. Seçmenin, seçim yapmaktan
                öte seçilmeye, kendisini seçmeye, yönetime geçmesi mümkün mü?
                Siyaset bu açıdan teknolojiyi, internet teknolojilerini, sosyal
                ağları, hayatın diğer birçok alanına göre geriden takip ediyor
                gibi.
            </p>
            <p>
                Müziğe bakalım. Bugün herhangi bir insanın müzisyen olarak
                kariyer yapabilmesi için bir yapım şirketiyle anlaşmasına, bir
                yapımcıyı ikna etmesine gerek yok. Müziğini doğrudan kitlelere
                sunabilir ve yeteneği ölçüsünde cevabını alabilir. İş
                yaratıcılığa geldiğinde neredeyse her alanda bu mümkün. Yeter ki
                insan ürününü düzgün bir şekilde diğer insanlara sunsun. Arada
                bir aracıya pek de gerek yok.
            </p>
            <p>
                Şimdi, benzer bir yapı siyaset alanında neden olmasın? Daha önce
                benimulke.com adresinde bir siyasi oluşum, bir platform
                oluşturmaya çalışmıştım. Bu platformun belli bazı sosyal ağ
                özellikleri vardı ancak kısıtlıydı. Temelde yine herhangi bir
                siyasi partinin yapısından, programından farklı değildi. Eğitim,
                sağlık, hukuk gibi belli konu başlıkları vardı ve bu başlıklarda
                çözüm önerileri tamamen benim tarafımdan doldurulmuştu. Açıkçası
                bu kısımların bir kısmı da öyle uzun uzun düşünmediğim, sadece
                daha çok ilgi çekeceğini düşündüğüm içeriklere sahipti.
                Kullanıcının konu başlıklarıyla etkileşimi, buralarda benim
                yazdığım önerilere yorum yapmak, itiraz etmek, yeni öneriler
                getirmek, forum kısmında da fikir alışverişi yapmakla
                sınırlıydı. Zaman içinde, bazı fikir alışverişlerinin de
                sonucunda bende şu fikir gelişti. Neden tüm önerileri ben
                yazıyorum ki? Ya da neden belli kişiler, belli bir grup vs? Bir
                platform katılımcıysa bunun ortası olmaz. Ya tam katılımcılık ya
                da seyircilik olabilir. Kullanıcılar ilgili konu başlıkları için
                çözüm önerilerini ortaya atamazlar mı? Bu öneriler diğer
                kullanıcılar tarafından oylanarak ilgili başlıkta yerlerini
                alamaz mı? Hatta hangi konu başlığının açılıp açılmayacağına da
                kullanıcılar karar veremez mi? benimulke.com v2 Burası düne
                değil bugüne, internet öncesinin klasik partilerine değil sosyal
                medya çağına ait bir platform olmaı. Dolayısıyla bu araçları
                kullanmalı ve bu anlayışta olmalı. Yani zamanla bir sivil toplum
                kuruluşuna ve siyasi partiye dönüşecek bir sosyal medya
                platformu olarak işlemesi gerekiyor.
            </p>
            <p>
                Aslında işin mantığı konuyla ilgilenenlerin de fark edebileceği
                üzere DAO yani merkeziyetsiz otonom organizasyonlara benziyor
                ancak farkı blokzincir üzerinde çalışmıyor olması... Çünkü
                üyelik, kullanım, özellikler vs son derece basit olmalı.
                Platformda hesap açmak, paylaşmak, etkileşimde bulunmak bugün
                kullandığımız diğer sosyal ağlar kadar kolay olmalı. Platformda
                erişilebilir olmalı. Benimulke.com iki ayaktan oluşacak.
            </p>
            <p>
                Birincisi, insanlar bu platformda hesap açıp önerilerini dile
                getirecekler. Öneriler diğer kullanıcıların oyuna sunulacak.
                Lehte ve aleyhte görüş bildirilerinden sonra belirtilen sürede
                oylama yapılacak. Kabul edilen öneriler konu başlıklarına göre
                gruplandırılacak ve benimulke.com programına/tüzüğüne girecek.
                İkincisi de bu platform bir sivil toplum örgütü olarak
                çalışacak. Kullanıcılar bulundukları yerdeki bir çevre
                katliamını, kadına şiddeti, usulsüzlüğü vs burada dile
                getirecekler ve diğer kullanıcılardan destek bulacaklar. Belli
                bir şehirde bir kadın tehdite mi maruz kaldı? Burada dile
                getirilecek ve orada yaşayan bir gönüllü avukat kendisini
                savunacak. Başka bir şehirde bir şirket orman katliamı mı
                yapıyor? Platform buna farkındalık kazandıracak ve üstüne
                gidecek. Aynı zamanda yardım çağrıları, kampanyalar da burada
                duyurulabilecek. Belki işe ihtiyacı olanlar/eleman arayanlar da
                burada bir araya gelebilirler. Sivil toplum ayağı,
                benimulke.com'un günlük kullanımda da işlevsel kalabilmesi ve
                kullanıcıların birbirleriyle etkileşimini artırması açısından
                çok önemli.
            </p>
            Genel olarak platformun işleyiş yapısını şu şekilde düşünüyorum:
            <ol>
                <li>
                    Kullanıcı benimulke.com'da tıpkı facebook, twitter vs. de
                    açtığı gibi bir hesap açacak.
                </li>
                <li>
                    Oy kullanabilmek için kendini tanıtan bir dakikalık kısa bir
                    video çekecek (bir sürü spam hesap açıp oy sisteminin
                    suistimalini engellemek için düşündüm)
                </li>
                <li>
                    Düşündüğü konudaki çözüm önerisi için ilgili kategoriyi
                    seçecek. Ardından önerisini beş dakikalık bir videoda
                    anlatacak.
                </li>
                <li>
                    Öneri yayınlanacak ve insanlar altına lehte/aleyhte görüş
                    bildirecekler. En popüler aleyhte görüş de beş dakikalık bir
                    video ile neden öneriye katılmadığını anlatacak.
                </li>
                <li>
                    Öneri oylanacak ve kabul edilirse ilgili kategoride diğer
                    önerilerin yanında yerini alacak. Örneğin sağlık konusunda
                    bir öneriyse o kategorinin içine gidecek.
                </li>
                <li>
                    Önerilerde bir hiyerarşi olabilir. Ulusal öneriler/yerel
                    öneriler, makro/mikro vs gibi.
                </li>
                <li>
                    Kabul edilen önerinin sahibi artık o öneriden sorumlu
                    olacak. Öneri sahibi bir çalışma grubu oluşturacak ve hayata
                    geçirmek için çalışmaya başlayacak.
                </li>
                <li>
                    Yönetim, ilgili sorumlular, moderasyon ekibi pozisyonlar da
                    aynı şekilde oylama ile seçilecek.
                </li>
                <li>
                    Kullanıcı diğer tüm sosyal platformlarda olduğu gibi diğer
                    kullanıcılarla arkadaş ekleyebilecek, mesajlaşabilecek,
                    gruplar kuracak. Elbette bir moderasyon ekibi olmak zorunda.
                    Kanuna aykırı, şiddet içeren, belli bir dini, etnik gruba,
                    cinsiyete, cinsel yönelime vs sahip insanlara karşı
                    ayrımcılık içeren, öneriler ileri sürülemeyecek. Platform
                    kalitesinin belli bir düzeyde tutulabilmesi açısından bu
                    önemli.
                </li>
            </ol>
            <h3>Ne Yolunda Gitmeyebilir?</h3>
            <ol>
                <li>
                    Platformun kullanıcı sayısı çok düşük kalabilir. Hayalimde
                    burayı müthiş canlı, yapıcı, dinamik, birbirinden harika,
                    yaratıcı aynı zamanda absürt birçok fikrin olduğu bir yer
                    olarak görüyorum. Ama elbette hiç ilgi gösterilmeyen, ben
                    dahil aynı üç beş kişinin bir sürü öneri sunduğu, durağan
                    bir yer olarak kalabilir.
                </li>
                <li>
                    Hayalimdeki gibi dinamik bir yer halini alır ama ortaya bir
                    sürü birbiriyle çelişkili, pratikte uygulanamaz anlamsız
                    öneriler yığını çıkar. Günün sonunda elimizde derli toplu
                    bir yapı, hedefleri ve istikameti belli bir hareket değil de
                    videolar ve atışmalar yığını kalır.
                </li>
            </ol>
            Sıradan insanların "büyük" sorunlara sunabileceği ne gibi çözümler
            olabilir ki? Her gün sokakta, asansörde, otobüste gördüğümüz
            insanların aklı Türkiye'nin sorunlarına ne derece erer? Sonra işi
            siyaset üretmek olan siyasi partilere bakıyorum. Ne kadar kötü
            olabilir ki?
        </main>
        <footer>
            <p>© tfy. 2023.</p>
        </footer>
    </body>
</html>

<!DOCTYPE html>
<html lang="en">
    <head>
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <link rel="stylesheet" href="../styles/style.css" />
        <link
            rel="stylesheet"
            href="https://fonts.googleapis.com/css2?family=Libre+Franklin"
        />
        <title>
            Doğa ve İktidar; Meydan ve Kule, Kitap İncelemeleri - Gerçek Ben
            Gelecek
        </title>
    </head>
    <body>
        <header>
            <p><a href="../index.html">GERÇEK BEN GELECEK</a></p>
            <span>Tan Fırat Yılmaz'a Ait Kişisel Blog</span>
            <nav>
                <span><a href="./denemeler.html">DENEMELER</a></span>
                <span><a href="https://www.benimulke.com">BENİM ÜLKE</a></span>
            </nav>
        </header>
        <main>
            <h1>Doğa ve İktidar, Meydan ve Kule: İki Kitap İncelemesi</h1>
            <p>06 Ocak 2021</p>
            <p>
                Bir süre önce başladığım ancak sonra ilgim dağılınca yarım
                bıraktığım iki tarih kitabını azmettim ve bitirdim. Bunlardan
                biri Joachim Radkau'nun yazdığı Doğa ve İktidar, diğeri de Niall
                Ferguson'un yazdığı ve yakın zamanda Meydan ve Kule adıyla
                Türkçeye de çevrilen The Square and The Tower...
            </p>
            <h3>
                The Square and the Tower: Networks, Hierarchies and the Struggle
                for Global Power
            </h3>
            <p>
                Niall Ferguson benim son yıllarda en sevdiğim tarihçilerden biri
                olabilir. Daha önce 1. Dünya Savaşı'nı anlattığı Hazin Savaş
                isimli kitabını okumuştum. Ferguson'un genel olarak sadece
                geçmişte saplanıp kalmamasını, günümüzü ve yarınımızı da
                kitaplarında açıklamaya çalışmasını seviyorum. Türkçesi de çıkan
                Meydan ve Kule kitabı kendi ifadesine göre Ferguson'un tarih
                felsefesinin özünü oluşturuyor. Yani yazarın kitaplarını okumak
                isteyen önce bundan başlarsa doğru bir karar vermiş olur. Ona
                göre tarih dikey yapılarla yatay yapıların yani hiyerarşilerle
                ağların (networklerin) bir mücadelesi şeklinde geçiyor ve zaman
                zaman biri diğerine üstün geliyor. Tarih bize neden gerekli?
                Çünkü insanın yaşadığı günü ait olduğu bağlama oturtması
                gerekiyor. Bugün internetin, akıllı telefonların, sosyal ağların
                yaşıyoruz ancak Ferguson bize ağların hiç de bugüne özgü
                olmadığını, geçmişte de benzer yapıların var olduğunu
                örnekleriyle gösteriyor. Son bölümde sosyal medya devrimini
                okuyuşu da benim için ilgi çekiciydi. ABD'de Silikon Vadisi'nde
                doğan teknoloji devrimine karşı diğer ülkelerin yapabileceği iki
                şey olduğunu söylüyor Ferguson: teslim olup düzenlemeler
                çıkarmak ya da dışlayarak rakip olmak.
            </p>
            <p>
                Avrupa Birliği Ferguson'a göre birinci yolu seçmiş durumda.
                AB'nin elindeki tek sosyal ağ İsveçli Spotify. Bunun dışında tek
                yapabildiği Google gibi, Facebook gibi devlerin kendi yasalarına
                uymasını sağlamak için zaman zaman anti-tröst yasaları çıkarmak,
                cezalar kesmek. Ancak burada yapılan bir yanlış var yazara göre.
                Zaten çok güçlü olan bu platformları nefret söylemi, ırkçılık,
                aşırı dincilik gibi konularda etkisiz kalmakla suçlayarak ve
                onları daha aktif denetim mekanizmaları kurmaya zorlayarak
                siyasi kurumlar kendi sorumluluklarını bu platformlara
                devrediyor ve onların daha da güçlenmesine yardımcı oluyor.
                İkinci yol da Çin'in izlediği yol. Çin başından beri bu devlerin
                kendi ülkelerinde faaliyetlerine izin vermedi ve bunlar yerine
                Baidu gibi, WeChat gibi yerel girişimlerin güçlenmesine yardımcı
                oldu. Şimdi bu Çinli devlerin piyasa değerleri Amerikalı
                muadillerinin değerini yakalamış durumda. Çin hem böylece büyük
                veriyi elinde tutmuş oldu, hem de teknoloji yarışında yerini
                aldı. Kitap tarihte hem büyük halk hareketlerinin doğuşunu hem
                de totaliter devletlerin olası halk hareketlerinin kurmaya
                çalıştığı ağları nasıl yıktığını da güzel anlatıyor.
            </p>
            <h3>Doğa ve İktidar: Global Bir Çevre Tarihi</h3>
            <p>
                Zor bir kitap... Okumak büyük emek istiyor. Ben bir ara yarım
                bıraktım, araya başka kitaplar girdi. Sonra atlaya zıplaya güç
                bela bitirebildim. Yazar bir mevzuyu anlatmak için insanı örnek
                bombardımanına tutuyor, asıl anlatmak istediğini takip etmek de
                güçleşiyor. Radkau belli ki yetkili bir abi, ama çevre
                konularıyla ilgili daha ufak, benim gibi genel okur kitlesine
                hitap eden daha hafif bir kitabını okumak isterim. Genel olarak
                kitapta çevresel sorunlarla ilgili tek bir reçete olmadığı ve
                tek tek vakaya göre değerlendirme yapılması gerektiği
                anlatılıyor. İyi bir tarih kitabında olması gerektiği gibi
                meselelerin hiçbir zaman siyah ve beyaz olmadığı özellikle
                vurgulanıyor. Çevre sorunlarını açgözlü kapitalistler-çiçek
                çocuklar, sömürenler-sömürülenler basitliğinde ifade etmek
                görünüşe göre mümkün değil. Örneğin İngiliz idaresi altında
                Hindistan’ın durumu ya da Nazilerin doğa ve çevre konularına
                yaklaşımları ilginç bölümler... Son olarak çevirmeni ve
                yayınevini de tebrik ederim. Böyle bir kitabı Türkçeleştirmek
                kolay olmasa gerek.
            </p>
        </main>
        <footer>
            <p>© tfy. 2023.</p>
        </footer>
    </body>
</html>

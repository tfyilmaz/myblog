<!DOCTYPE html>
<html lang="en">
    <head>
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <link rel="stylesheet" href="../styles/style.css" />
        <link
            rel="stylesheet"
            href="https://fonts.googleapis.com/css2?family=Libre+Franklin"
        />
        <title>Muhalefein Adayı Kim Olmalı - Gerçek Ben Gelecek</title>
    </head>
    <body>
        <header>
            <p><a href="../index.html">GERÇEK BEN GELECEK</a></p>
            <span>Tan Fırat Yılmaz'a Ait Kişisel Blog</span>
            <nav>
                <span><a href="./denemeler.html">DENEMELER</a></span>
                <span><a href="https://www.benimulke.com">BENİM ÜLKE</a></span>
            </nav>
        </header>
        <main>
            <h1>Muhalefetin Adayı Kim Olmalı?</h1>
            <p>23 Nisan 2018</p>
            <p>
                15 milletvekilinin İyi Parti'ye geçip onların da seçime
                girebilmelerini sağlaması (ki bu 15 kişinin içinde Nihat Yeşil
                abimin olması da bizim için ayrı bir gurur vesilesi) iktidarın
                planlarını bir miktar bozdu şüphesiz. Şimdi önümüzdeki 2 ayda
                iktidardan duyacağımız argümanların başında "Fetöden talimat
                aldılar" gelecektir, bunu öngörmek kahinlik değil sanırım.
                Nitekim bu şekilde bir iki köşe yazısı şimdiden kaleme alındı
                bile. Şimdi biz muhalefet olarak doğru adayın kim olacağını
                düşünüyoruz. Bu arkamıza aldığımız rüzgarı daha da
                kuvvetlendirebilecek miyiz, yoksa daha önce birçok kereler
                olduğu gibi iyi bir hamlenin arkasını getiremeyecek ve kitlemizi
                yine hayal kırıklığına mı uğratacağız?
            </p>
            <p>
                Etrafta isimleri dolaşan aday adaylarını tek tek değerlendirelim
                ve kendimizce bir sonuca varmaya çalışalım. Şunu aklımızdan
                çıkarmayalım. Bulacağımız aday, seçmenlerin gözünde kukla aday
                izlenimi vermemeli. İnsanlar "memleketi buna mı emanet edeceğiz"
                diye düşünmemeli. Ekmeleddin İhsanoğlu aday gösterildiğinde adı
                vardı, kendisi ortada yoktu. Şimdi çıkaracağımız aday sadece süs
                olarak iki ayını geçirmemeli. Parti liderlerinden hariç de kendi
                başına çıkıp kampanya yapabilmeli, miting düzenleyebilmeli,
                toplumu örgütleyebilmeli. Muhalefet oylarına katkı
                sağlayabilmeli. Bir de toplumun zaten yeterince tanıdığı, yüzüne
                aşina olduğu bir kişi olmalı. Önümüzdeki iki ay topluma bu adayı
                tanıtmakla geçirilmemeli.
            </p>
            <h3>Abdullah Gül</h3>
            <p>
                Uzun zamandır konuşulan bir isim. Daha ortada seçim bile yokken
                "parti kuracak, Erdoğan'a muhalefete başlayacak" dendi kendisi
                için. Ama o köşesinden hiç ayrılmadı. Sadece şunu söylemek
                yeterli olur diye düşünüyorum. Taklitler asıllarını yaşatır.
                Mevcut seçenekler içinde en kötü tercih olur. Hep korktuğumuz
                ikinci Ekmeleddin vakası olabilir. Abdullah Gül'ün Erdoğan'a
                karşı çıkabilmesi bile kendisi için başlı başına bir olay
                olurdu. Yine de böyle bir şey olursa, bu zamana kadar toplumsal
                olaylarda birkaç cılız itirazın haricinde ses çıkaramamış bu
                kişi muhalefetin şevkine ve arzusuna büyük darbe vurur.
                Muhalefet tabanının bu adayı kabullenebileceğini düşünmüyorum.
            </p>
            <h3>Yılmaz Büyükerşen</h3>
            <p>
                Yılmaz Hoca Eskişehir'i adeta yoktan var etmesiyle, bunca
                zamandır dürüst ve ilkeli duruşuyla birçok insanın saygısını
                kazandı, ona şüphe yok. Ancak birincisi, evet kendisi hala son
                derece sosyal ve faal bir insan ama artık 80 yaşında. İsmi
                açıklandığında muhalefete ne kadar heyecan verebilir, orası
                muamma. İkincisi tamam, Eskişehir'i bugünkü kimliğine kavuşturdu
                ama, sosyal demokrat ve okumuş yazmış kitle dışında ne kadar
                tanınıyor? Muhafazakar seçmenin Büyükerşen'i düşündüğümüz kadar
                tanıdığını sanmıyorum.
            </p>
            <h3>İlker Başbuğ</h3>
            <p>
                Önceki iki seçeneğe göre daha iyi bir aday İlker Başbuğ. Bir
                defa mağdur, hem de Fetö mağduru. Hükümetin Fetöcülükle suçlama
                seçeneği yok. Genelkurmay Başkanı olarak terörist suçlamasıyla
                uzun süre hapis yatmasıyla toplumun sempatisini kazandığını
                düşünebiliriz, gerçi o dönemde aynı toplumun bu duruma ne kadar
                isyan ve itiraz ettiğini de düşünürsek, bu sempatiyi gözümüzde
                fazla büyütmememiz gerekebilir. Bir de asker bir aday Kürtlerden
                ne kadar oy alabilir? Bunu da iyi değerlendirmek gerekir.
            </p>
            <h3>Muharrem İnce</h3>
            <p>
                Kılıçdaroğlu'nun kurultaydaki rakibi, aldığı delege imzalarından
                daha fazla oy alarak herkesi şaşırtmıştı(aslında kimseyi
                şaşırtmamıştı). Şimdi görev verilirse Cumhurbaşkanlığı
                adaylığını layıkıyla yerine getirebilir. Güçlü, canlı, dinamik,
                kalabalıkları toplayabilecek bir kişilik. Ama hesabı hep şu
                şekilde yapmalıyız. CHP+İyi Parti+HDP+Saadet Partisi toplamı
                yüzde kaç yapıyor? Kabaca ve iyimser bir tahmin yapalım. CHP %25
                diyelim. İyi Parti'yi %7 olarak düşünelim. HDP'yi %6, Saadet
                Partisi'ni de %3 olarak hesaba katalım. Toplam %41'lik oy
                oranının fazlasıyla iyimser bir hesap olduğunu unutmayalım.
            </p>
            <p>
                Şimdi demek ki bu şartlarda bile bize %10 daha lazım. Bu %10'u
                ne diyerek etkileyebiliriz? CHP'de genel başkanlığa aday olmuş
                ve kaybetmiş bir kişi, genel başkanlığı kazanmış kişiden daha
                fazla oy getirebilir mi muhalefete? Kabul, Cumhuriyet Halk
                Partisi'nin gerçekliğiyle ülkenin gerçekliği örtüşmüyor
                olabilir. Kurultay döneminde partili olmayan birçok kişi
                İnce'nin başında olduğu bir CHP'yi daha çok benimseyeceğini
                ifade etmişti. Yine de, İnce'nin kendisi bile bu partinin genel
                başkanının cumhurbaşkanlığının da doğal adayı olması gerektiğini
                birçok kereler ifade etmişken, muhalefetin adayı olarak bu
                kişinin çıkarılması ne kadar doğru olur, bilemiyorum. Ben bu
                planın işe yarayacağından şüpheliyim.
            </p>
            <h3>Meral Akşener</h3>
            <p>
                Ortaklardan küçük olanı. Akşener şu ana kadar ciddi bir ivme
                yakaladı ve sempati topladı. Alışageldiğimiz ülkücü tipinden
                farklı. Hem bir bakıma oturaklı bir kadın, hem de yeri
                geldiğinde genç bir dil kullanabiliyor. Toplumun farklı
                kesimlerinden oy alabilir. Ancak yine de, "kadına oy vermem"
                diyen bir kitle de var. Sandığa gidildiğinde cinsiyet ne kadar
                etkili olur, bunu iyi ölçmek gerekir. Kaldı ki, Akşener'in aday
                gösterilmesi, diğer tarafta Erdoğan yerine Bahçeli'nin aday
                olmasına benzer birşey değil midir? Seçmen dönüp Kılıçdaroğlu'na
                sormaz mı, "kendin çıkmak yerine küçük ortağını niye öne
                sürüyorsun" diye? Bu lafı Erdoğan'ın ağzına sakız ettiğini
                şimdiden duyar gibiyim.
            </p>
            <h3>Kemal Kılıçdaroğlu</h3>
            <p>
                Gelelim bana göre olması gereken, gönlümden geçen kişiye.
                Gönlümden geçen kişi Kılıçdaroğlu demiyorum, gönlümden geçen
                partinin genel başkanının aday olması diyorum sadece. Doğrudur,
                Akşener'e kadın olduğu için bir soru işareti koyduk.
                Kılıçdaroğlu'nun Alevi olması mı daha çok oyu kaçırır,
                Akşener'in kadın olması mı diye sorulabilir. Akşener'e kadın
                olduğu için oy vermeyecek insan, şüphesiz Kılıçdaroğlu'na da
                Alevi olduğundan oy vermeyecektir. Ama işte bu kadar. Varsın
                kimisi Alevi bir adaya oy vermesin. Tüm seçenekler için bir
                amamız yok mu zaten? Kılıçdaroğlu bunca zamandır Erdoğan'la
                göğüs göğüse çarpışıyor. Şimdi bunu devam ettirmek, arkasına
                Saadet Partisi'ni, İyi Parti'yi, ikinci turda HDP seçmenini
                alarak devam ettirmek daha doğru geliyor bana. Belki de
                idealimdeki durumu tasvir ediyorum sadece.
            </p>
            <p>
                Bana göre bir partinin genel başkanı bir başka partinin genel
                başkanına rakip olmalı. İdeal olan budur. İdeali bırakıp
                mantıklı bir şekilde mevcut şartları ve eldeki diğer seçenekleri
                de değerlendirirsek, yine en yüksek şansımızın Kılıçdaroğlu ile
                olduğunu düşünüyorum. Doğru söylem, doğru strateji ve planlama
                şart. Referandumda CHP adı çalışmalarda kullanılmamıştı, parti
                ismi ön plana çıkarılmamıştı. Partiden utanıyormuşuz gibi bir
                hisse kapılmıştı kimisi(zaman zaman ben de bu hisse
                kapılmıştım). Şimdi açık açık, yürekli bir şekilde ortaya çıkıp,
                bazen yalnız, bazen ortak mitinglerle bu yarışa girersek
                şansımız diğerlerine göre daha yüksek olabilir. Toplum birçok
                farklı görüşten insanın bir araya gelerek iktidara karşı
                çıkmasından etkilenebilir. İkinci turda HDP oyları alınabilir.
                Özetle benim adayım Kılıçdaroğlu olurdu. Sanırım fazla
                beklemeyeceğiz, bu hafta durum netleşecek gibi gözüküyor.
            </p>
        </main>
        <footer>
            <p>© tfy. 2023.</p>
        </footer>
    </body>
</html>

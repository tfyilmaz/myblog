<!DOCTYPE html>
<html lang="en">
    <head>
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <link rel="stylesheet" href="../styles/style.css" />
        <link
            rel="stylesheet"
            href="https://fonts.googleapis.com/css2?family=Libre+Franklin"
        />
        <title>Benimulke.com Siyaset Ağı - Gerçek Ben Gelecek</title>
    </head>
    <body>
        <header>
            <p><a href="../index.html">GERÇEK BEN GELECEK</a></p>
            <span>Tan Fırat Yılmaz'a Ait Kişisel Blog</span>
            <nav>
                <span><a href="./denemeler.html">DENEMELER</a></span>
                <span><a href="https://www.benimulke.com">BENİM ÜLKE</a></span>
            </nav>
        </header>
        <main>
            <h1>benimulke.com Siyaset Ağı</h1>
            <p>21 Kasım 2020</p>
            <p>
                Uzun zamandır mevcut siyasi partilerin dışında, kısır gündelik
                siyasetin ötesinde yeni bir siyasi oluşum hayal ediyorum.
                Türkiye’deki siyasi tartışmaların bir yere varmadığını hatta
                aslında gerçek anlamda bir tartışma bile olmadığını düşünüyorum.
                Türkiye’de gerek “köklü” siyaset partiler gerek “yeni” kurulan
                partiler ülkemizin yapısal, kronik sorunları hakkında ne
                düşünüyorlar? Ne hayal ediyorlar? Ne vaat ediyorlar? Evet,
                ülkemiz yönetilemiyor, bu doğru. İktidar ülkeye bir şey
                sunamıyor. Peki bunun yerine ne öneriliyor? Nasıl bir enerji
                politikası arzulanıyor? Nasıl tarımsal politikalar? Nasıl bir
                vergi düzeni? Hayvan haklarıyla ilgili bir plan var mı? Kadına
                şiddet nasıl son bulacak? Başkanlık sisteminin yerine ne
                koymamız gerekir ki ülkenin önü açılsın?
            </p>
            <p>
                Ben bir seçmen olarak bu ve bunun gibi sorulara doyurucu
                yanıtlar bulamadım. Bunca zamandır hak ve özgürlükler,
                demokratikleşme, adil yargılanma gibi kulağa hoş gelen ancak
                içleri somut olarak doldurulmamış, çerçevesi çizilmemiş,
                uygulama yöntemleri belirlenmemiş birtakım soyut laflardan başka
                bir şey duyamadım. Böyle hissetmekte yalnız olmadığımı
                düşünüyorum, nitekim son zamanlarda birçok araştırma ve anket de
                toplumun genel olarak siyasetten kopmaya başladığını gösteriyor.
            </p>
            <h3>Yeni Bir Siyaset İhtiyacı</h3>
            <p>
                Bu sebeple çağımızın imkanlarına uygun, şimdiye kadar
                alışageldiğimiz sıkıcı, bürokratik, ruhsuz bir siyasi parti
                yerine katılımcıların seçimden seçime değil her an her konu
                hakkında bir araya gelebilecekleri, fikirlerini ileri
                sürebilecekleri, fikirlerine uygulama alanı bulabilecekleri, çok
                hızlı bir şekilde organize olarak eyleme geçebilecekleri bir
                platform, bir portal, bir “pazaryeri”, bir sosyal ağ oluşturmak
                istiyorum. Burada insanlar seçimi, iktidar olmayı beklemeden
                hemen şimdi dertlerini ortaya koyabilecek ve toplumun farklı
                kesimleri için çözümler üretebilecekler. Platforma üye olup
                diğer üyelerle takipleşebilecekler. Önemsedikleri konularla
                ilgili düzenli olarak bilgi alabilecek ve kendileri de bu
                konularda fikirlerini paylaşabilecekler. Forumlarda hayal
                ettikleri Türkiye ve dünyayla ilgili projelerini, önerilerini
                ortaya koyabilecekler.
            </p>
            <p>
                Bu platformda sadece büyük politikalar ve vaatler değil, aynı
                zamanda ve asıl önemlisi belli bir insanın belli bir gündelik
                bir sorununa da somut çözümlerin üretilmesini istiyorum. Şiddet
                gören bir kadın için çok hızlı bir şekilde örgütlenerek destek
                olmak ve hakkını aramasına yardımcı olmak bu platformda mümkün
                olacak. Hukuksuzlukla karşılaşan bir kişi buradan sesini
                duyurabilecek ve her türlü destek yine platformun diğer gönüllü
                avukat ya da hukukçu üyeleri tarafından sağlanabilecek. Bir
                sağlık sorunu olan üye bulunduğu ildeki gönüllü doktorlar
                tarafından tedavi edilebilecek. Köyünde bir çevre katliamına
                tanık olan bir üye yine platforma üye yerel veya ulusal basın
                mensuplarıyla irtibata geçebilecek. Ancak bu şekilde bir
                topluluğun, bizi kollayan ve gözeten bir topluluğun değer gören,
                önemsenen bir parçası olduğumuzu hissedebiliriz. Hayal ettiğim
                topluluk aslında bir siyasi partiden çok bir sivil toplum
                örgütüne benziyor. Burada artık bir karikatüre dönüşen klasik
                siyasetçi tiplemesinin yeri olmadığını düşünüyorum.
            </p>
            <h3>Benimulke.com Siyaset Ağı</h3>
            <p>
                Böyle bir platformu hayata geçirme düşüncesiyle ve amatör web
                tasarım bilgimle benimulke.com sitesini kurdum. Farklı alanlarda
                kendimce birtakım çözüm önerileri getirdim. Vergiden Kıbrıs’a,
                eğitimden yerel yönetimlere bazı konularda ahkam kesmeye cüret
                ettim. Bu yaptığım aslında kafamda tasarladığım çok sesli
                yapıyla çelişiyordu ancak en azından başlangıçta insanların
                üzerinde konuşabileceği, tartışabileceği, yanlışlayabileceği
                birtakım hareket noktalarına ihtiyacım vardı.
            </p>
            <p>
                Şimdi bu aşamadan sonra benim boyumu aşan, aklımın ve bilgimin
                ermediği, yetersiz olduğum tüm bu alanlarda kafa yorabilecek,
                belki fazlasıyla basitleştirerek ifade edilmiş fikirlerimi
                düzeltebilecek, karşılıklı görüş alışverişinde bulunabileceğimiz
                gönüllülerle irtibata geçmek istiyorum. Sanki Türkiye’yi biz
                idare ediyormuşuz gibi birlikte hayal kurabileceğimiz, mantıklı
                ve uygulanabilir önerileri ve yol haritalarını
                detaylandırabileceğimiz arkadaşlar arıyorum, ki o arkadaşlar da
                bir gün yanlarında başka arkadaşlar getirsinler ve bu platform
                bürünmesi gereken hüviyete kavuşsun.
            </p>
            <p>
                Ben iki şeyden eminim: Birincisi, ülkemizin ihtiyaç duyduğu tam
                olarak bu tür bir siyasi topluluk… İkincisi bu tek başına bir
                kişinin organize edebileceği bir iş değil, benim organize
                edebileceğim bir iş hiç değil. Ben ne yeterli yazılım bilgisine,
                ne bahsi geçen ve geçmeyen alanlarda yeterli bilgi birikimine,
                ne hırsa, ne disipline sahibim. Aslında işin güzel tarafı da bu
                çünkü eğer başarabilirsek yaratacağımız oluşum tek bir kişinin
                dar bakış açısından ve kişiliğinden çok daha büyük olacak.
            </p>
        </main>
        <footer>
            <p>© tfy. 2023.</p>
        </footer>
    </body>
</html>

<!DOCTYPE html>
<html lang="en">
    <head>
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <link rel="stylesheet" href="../styles/style.css" />
        <link
            rel="stylesheet"
            href="https://fonts.googleapis.com/css2?family=Libre+Franklin"
        />
        <title>Ben Kimim? - Gerçek Ben Gelecek</title>
    </head>
    <body>
        <header>
            <p><a href="../index.html">GERÇEK BEN GELECEK</a></p>
            <span>Tan Fırat Yılmaz'a Ait Kişisel Blog</span>
            <nav>
                <span><a href="./denemeler.html">DENEMELER</a></span>
                <span><a href="https://www.benimulke.com">BENİM ÜLKE</a></span>
            </nav>
        </header>
        <main>
            <h1>Ben Kimim?</h1>
            <p>26 Ocak 2021</p>
            <p>
                Kim olduğum sorusuna bir türlü cevap bulamadım. İfade edemedim.
                Adını, adımı koyamadım.
            </p>
            <p>
                Galiba ben bir türlü potansiyelini gerçekleştiremeyenlerin, akla
                gelmeyen fikirlerin, boşa harcanan hayatların, iki arada bir
                derede kalmışların, açılamayanların, konuşamayanların,
                kekeleyenlerin, kendisini baştan yaratamayanların, kapılıp
                gidenlerin, bir türlü tutturamayanların, bir işin ucundan
                tutmayanların, bir işe kendini adamayanların, dümdüz yaşayıp
                gidenlerin, benzersiz olmayanların, birbirine benzeyenlerin,
                hayatı dolu dolu yaşamayanların, nereden gelip nereden gittiğine
                akıl sır erdiremeyenlerin, hiçbir işi dört dörtlük
                yapmayanların, kendini geliştirmeyenlerin, ne istediğini
                bilmeyenlerin, öğrenmek istemeyenlerin, dalıp gidenlerin,
                melankoliklerin, gizli işsizlerin, iş aramayanların,
                vazgeçenlerin, boşverenlerin, ev kadınlarının, güvenlik
                görevlilerinin, günaha girmekten korkan günahkarların,
                demodelerin, kelleşmeye başlayanların, kilo fazlası olanların,
                spora başlamaya karar verip yarım bırakanların, çaresiz
                olduğunun farkına varmayan çaresizlerin, biganelerin,
                imrenenlerin, haset edenlerin, özentilerin, büyük işler yapma
                hayali kuran küçük insanların, kaçak kuran kurslarının, geceleri
                dükkanını kumarhaneye çevirenlerin, düz memurların, içindeki
                saklı cevheri bir türlü bulamayanların, ikinci karşılaşmada ismi
                hatırlanamayanların, yalnız kaldığında neden ağladığını
                bilemeyenlerin, anlamayan ve anlamlandıramayanların, içinde
                çırpındığı deryanın farkına varamayanların, bir türlü, bir
                türlü, ah ulan bir türlü olmayan, olduramayanların, bekleyen ama
                neyi beklediğini kendisi de bilmeyenlerin, yeteneği
                keşfedilemeyenlerin, aslında içten içe bir yeteneği olmadığı
                bilenlerin, bar şarkıcılarının, yarışmalarda ilk turda
                elenenlerin, hayalini aslına tercih eden hayalperestlerin,
                kendini ifade edemeyenlerin, ifade edecek bir şeyi olmayanların,
                ifadesizlerin, boş boş bakanların, gözleri dolanların, nasıl
                olduğu sorulduğunda şükür diyenlerin, babasının yanında
                çalışanların, her işi yarım bırakanların, ilham bekleyenlerin,
                lafı uzatıp duranların, hayatta ne istediğini bilemeyenlerin,
                neden bir şey istemesi gerektiğini de anlayamayanların, ne
                yapacağını, ne yöne gideceğini bilemeyenlerin, yolunu
                kaybetmişlerin, işlerin nasıl bu noktaya geldiğine akıl
                erdiremeyenlerin, arkadaş çevresinde komik bilinenlerin, amatör
                şairlerin, kitabını kendi basanların, imitasyon resim
                yapanların, hiç küme düşme tehlikesi yaşamamış orta sıra
                takımlarının, bu takımların tecrübeli oyuncularının, bu
                takımların kurt hocalarının, bu takımların emektar
                malzemecilerinin, bu takımların maçlarını takip eden emekli
                amcaların, kitap okumayan, eksikliğini de hissetmeyenlerin,
                açıköğretim mezunlarının, yedinci tercihini kazananların,
                yorgunların, yorgun doğanların, başka türlüsünü bilmeyenlerin,
                ölümü bekleyen anneannelerin, yaşamı bilmeden ölüp giden
                bebeklerin, daha doğamadan ölenlerin, pisi pisine gidenlerin,
                yaşadığını sanan ölülerin, ukdelerin, gurbetlerin, şair ruhlu
                cahillerin, okuduğunu anlamayanların, anlamak da istemeyenlerin,
                belkilerin, keşkelerin, neyselerin, parfüm kullanmayanların,
                liflenmeyenlerin, sabunla tıraş olanların, konuştuğu lafın
                başını unutanların, kırk yılın başı heyecanla bir şey anlatırken
                lafının arasına girilenlerin, önemsemeyenlerin, önemsizlerin,
                tutkusunu yitirmişlerin, hiç tutkulu olmamışların, kendini
                savunmayanların, erememişlerin, isyan edemeyenlerin, akşam
                olunca üzerine bir ağırlık çökenlerin, yarına Allah kerim
                diyenlerin sesi, hayır kendisiyim. yarına Allah kerim.
            </p>
        </main>
        <footer>
            <p>© tfy. 2023.</p>
        </footer>
    </body>
</html>

<!DOCTYPE html>
<html lang="en">
    <head>
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <link rel="stylesheet" href="../styles/style.css" />
        <link
            rel="stylesheet"
            href="https://fonts.googleapis.com/css2?family=Libre+Franklin"
        />
        <title>Günlerim - Gerçek Ben Gelecek</title>
    </head>
    <body>
        <header>
            <p><a href="../index.html">GERÇEK BEN GELECEK</a></p>
            <span>Tan Fırat Yılmaz'a Ait Kişisel Blog</span>
            <nav>
                <span><a href="./denemeler.html">DENEMELER</a></span>
                <span><a href="https://www.benimulke.com">BENİM ÜLKE</a></span>
            </nav>
        </header>
        <main>
            <h1>Günlerim</h1>
            <p>18 Nisan 2018</p>
            Günlerim geçiyor. Günlerimi çalışarak, daha çok çalışıyormuş gibi
            yaparak, sıkılarak, okuyarak, yazmaya çalışarak, yazamayarak, bir
            şekilde geçiriyorum. İçimdeki derin düşünceleri açığa çıkarmaya
            çalışıyorum. Kayda değer bir şey olmadığını fark ederek umutsuzluğa
            kapılıyorum. Son günlerde her şeyden şikayet edişimi düşünüyorum.
            Daha doğrusu şöyle demeliyim, oldum olası her şeyden şikayet edişimi
            artık son günlerde düşünmeye başladım. Mutsuzum. Belki hep
            mutsuzdum, bilmiyorum. Ama mutsuzum, onu biliyorum. Kendimi
            sevmiyorum. İşimi sevmiyorum. Hayatımı sevmiyorum. Eşimi seviyorum.
            Ama karakterimi sevmiyorum. Böyle olunca eşime olan sevgim, beni
            daha da mutsuz ediyor. Kendimi, evet kendimi sevmiyorum. Halime
            şükretmiyorum. Asla. Şükretmiyorum. Şükretmek! Ne anlamsız bir
            eylem. Kime şükredeyim? Koca bir boşluğun içinde yüzüyoruz. Gözümüze
            ilişenleri ölçebilmek için, kıyaslayabilmek için, benzerlerini
            arıyoruz. Düşününce şükretmek, alabildiğine insanlık dışı bir eylem.
            Kendi küçük dünyamızda oturup, kendi kendimize sıkılmak, etrafımıza
            bakıp kederlenmek, sızlanmak, mızmızlanmak, bundan daha insancıl ne
            olabilir ki? İşler hiçbir zaman kutsal kitaplarda yazdığı gibi
            gitmiyor. Erdemli olmak, sükunet içinde, ağırbaşlılıkla hayatımızı
            sahiplenmek, tevekkül etmek... Bunlar ancak azizlere, evliyalara,
            dervişlere, peygamberlere özgü bir davranış değil midir? Bana öyle
            geliyor ki, ancak hayatta büyük bir amacı, önemli bir misyonu
            olduğuna inanan, dünyaya geliş sebebini anlamlandırabilen bir kişi,
            hayatta karşılaştığı zorluklara, imkansızlıklara, sıradanlıklara
            sabredebilir. Belki de burada sıkça karşılaşılan bir hata yapıyoruz.
            Şükretmekle sabretmeyi birbirinin yerine kullanarak karıştırıyoruz.
            Şükretmek, durağan bir eylem. Şükrederiz, bunu ileride bir
            değişiklik olacağı beklentisine girmeden yaparız, daha doğrusu böyle
            yapmamız gerekir. Sabretmek ise, şu anki kötü durumun bir gün
            geçeceği düşüncesi üzerine kuruludur. Sabretmek aslında bir
            mutsuzluk kaynağıdır. Sabrederek geçirdiğimiz her dakika, bize
            verilen ömrü tüketiriz. Şükretmek elindekini bir ödül olarak,
            sabretmek ise ceza olarak görmek demektir. Bir çoğumuz, çok büyük
            bir çoğunluğumuz, şükrettiğimizi söylememize rağmen, aslında
            kendimizi kandırırız, daha kötüsüyle karşılaşmaktan korktuğumuz için
            şükrettiğimizi söyleriz. Aslında çoğumuz sabrederiz, hayata
            katlanırız. Ne acıdır ki, hayat çoğumuz için katlanılması gereken
            bir şeydir. Bu hayatta şükredecek bir şey bulmaya çalışmak, bu iyi
            bir başlangıç olur. Ama aklımızla değil, kalbimizle şükretmek, biz
            sıradan ölümlülerin kavrayışını aşan bir bilgelik gerektirmiyor mu?
        </main>
        <footer>
            <p>© tfy. 2023.</p>
        </footer>
    </body>
</html>

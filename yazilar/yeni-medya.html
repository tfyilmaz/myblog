<!DOCTYPE html>
<html lang="en">
    <head>
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <link rel="stylesheet" href="../styles/style.css" />
        <link
            rel="stylesheet"
            href="https://fonts.googleapis.com/css2?family=Libre+Franklin"
        />
        <title>Yeni Medya - Gerçek Ben Gelecek</title>
    </head>
    <body>
        <header>
            <p><a href="../index.html">GERÇEK BEN GELECEK</a></p>
            <span>Tan Fırat Yılmaz'a Ait Kişisel Blog</span>
            <nav>
                <span><a href="./denemeler.html">DENEMELER</a></span>
                <span><a href="https://www.benimulke.com">BENİM ÜLKE</a></span>
            </nav>
        </header>
        <main>
            <h1>Yeni Medya</h1>
            <p>19 Mayıs 2018</p>
            <p>
                Ülkemizde biz en çok medyadan, havuz medyasından şikayet
                ediyoruz, AKP iktidarının en büyük eserinden. Artık ülkemizde
                büyük medya kuruluşlarında uzaktan da olsa gazeteciye benzeyecek
                birine denk gelmek zor, tek tük gazetecilik yapmaya çalışanlar
                da yavaş yavaş tasviye edilecek iktidarın kontrolüne yeni giren
                bu gruplardan. Ama biz şimdi kendimizi Türkiye'yle
                sınırlamayalım. Dünyadaki eğilime bakalım biraz.
            </p>
            <ul>
                <h3>ABD</h3>
                <li>
                    The Wall Street Journal - Rupert Murdoch (News Corp) - 16
                    Milyar USD
                </li>
                <li>
                    The New York Times - B sınıfı hisseler Ochs ailesine ait -
                    Herhangi bir yönetim hakkı vermeyen A sınıfı hisselerin
                    %18'i Carlos Slim Helu'ya ait (Telmex) - 63 Milyar USD
                </li>
                <li>
                    Chicago Tribune - Michael W. Ferro Jr. (Tronc, Merrick
                    Ventures)
                </li>
                <li>
                    Los Angeles Times - Patrick Soon-Shiong (Nantworks) - 8
                    Milyar USD
                </li>
                <li>
                    The Washington Post - Jeff Bezos (Amazon.com) - 105 Milyar
                    USD
                </li>
                <li>
                    USA Today - Gannett Company İngiltere The Sun - Rupert
                    Murdoch (News Corp) - 16 Milyar USD
                </li>
                <li>
                    Daily Mail - Daily Mail and General Trust The Independent -
                    Aleksander Lebedev - 1 Milyar USD
                </li>
                <li>
                    The Guardian - Guardian Media Group The Daily Telegraph -
                    Frederick ve David Barclay - 2,8 Milyar USD
                </li>
                <h3>Fransa</h3>
                <li>
                    Le Monde - Matthieu Pigasse, Pierre Bergé(öldü) ve Xavier
                    Niel(5,7 Milyar USD)
                </li>
                <li>
                    Le Figaro - Serge Dassault (Dassault Group) - 26 Milyar USD
                </li>
                <li>20minutes - Schibsted</li>
                <h3>Almanya</h3>
                <li>
                    Spiegel - Spiegel Gruppe Bild - Axel Springer SE - geliri
                    3,3 Milyar Euro
                </li>
                <li>
                    FOCUS - Hubert Burda (Hubert Burda Media) - 3,7 Milyar USD
                </li>
                <li>Die Welt - Axel Springer SE - geliri 3,3 Milyar Euro</li>
                <h3>Türkiye</h3>
                <li>Hürriyet - Erdoğan Demirören - 1,5-2 Milyar USD</li>
                <li>Milliyet - Erdoğan Demirören - 1,5-2 Milyar USD</li>
                <li>
                    Sabah - Ahmet Çalık (Turkuvaz Medya, Çalık Holding) - en son
                    1,5 Milyar USD
                </li>
                <li>Star - Önceden Ethem Sancak, şimdi Hasan Yeşildağ</li>
            </ul>
            <p>
                Yukarıdaki listede, bulabildiğim kadarıyla 5 ülkedeki belli
                başlı gazetelerin kimlere ait olduğunu ve bu kişilerin
                servetlerini yazdım. Bazılarının servetlerinin ne kadar olduğunu
                bulamamam benim beceriksizliğim olabilir ya da bu isimler
                diğerleri kadar servet sahibi olmayabilirler. Bir üçüncü seçenek
                de şu anda bizdeki Birgün gazetesi gibi gerçekten bağımsız
                olabilirler. Özetle tüm dünyada medya patronlarının büyük
                çoğunluğu milyarder, hepsi bulundukları ülkelerde -ve kimisi
                dünya çapında- söz sahibi büyük kapitalistler. Yeri geldiğinde
                solcuları destekleseler bile kapitalistler. Örneğin Le Monde'u
                2010'da satın alanlar, daha öncesinde de uzun zaman Fransa'da
                Sosyalist Parti'yi aktif olarak destekleyen kişiler. Medya
                sahiplerinin çoğu farklı alanlarda da çeşitli şirketlere,
                holdinglere sahipler. İstisnasız hepsi için basın özgürlüğü,
                kendi çıkarlarına dokunana kadar geçerli.
            </p>
            <p>
                Bu durum bizimki gibi ülkelerde olduğu kadar gelişmiş
                demokrasilerdeki medya için de geçerli. Örneğin The Daily
                Telegraph yazarı Peter Oborne gazetesinden istifa ediyor.
                Gerekçesi patronların ticari ilişkileri sebebiyle gazetede
                HSBC'deki vergi skandalına yeterince yer verilmemesi... Çoğu
                siyasi olaylarda aleni ya da gizli taraf tutuyorlar. Rupert
                Murdoch Donald Trump'la yakın arkadaş, onu gazeteleriyle ve
                televizyon kanallarıyla destekliyor. Genellikle yabancı düşmanı,
                ırkçı, aşırı sağcı, popülist yayınlar yapılıyor buralarda. O
                kadar ki İngiltere'de Stop Funding Hate hareketi doğmuş.
                Toplumda nefreti körükleyen The Sun, Daily Mail ve Daily Express
                gazetelerine ilan verilmemesi isteniyor. Patronların kimisi
                gerçekten şeffaf toplum istiyor, Aleksander Lebedev gibi. Bu
                uğurda başına gelmeyen kalmamış.
            </p>
            <p>
                Peki siyasetçiler ne düşünüyor medya konusunda? Tahmin
                edilebileceği gibi pek de olumlu şeyler değil genel olarak.
                Recep Tayyip Erdoğan'ın işine gelmeyince muhalif gazetecileri
                terörist ilan etmesi şaşırtıcı değil. Çünkü medya düzeninin
                nasıl işlediğini gayet iyi biliyor. Yeterince para ve güçle bu
                medya yönlendirilebilir, gazeteciler satın alınabilir,
                susturulabilir ya da en azından sözlerine itibar edilmemesi
                sağlanabilir. Her siyasetçi -siyasi görüşü ne olursa olsun-
                kendi medyasını yaratmak ister, yeter ki fırsatını bulsun.
            </p>
            <p>
                Peki ne olacak? Böyle mi devam etmeli bu düzen? İşte eskiyle
                yeninin çarpıştığını, iç içe girdiğini görüyoruz şimdi. Bir
                tarafta gazeteler, televizyon kanalları haber üretmeye devam
                ediyor. Diğer tarafta internet, sosyal medya sıradan insanlara
                fikirlerini yazıp çizme, kitlelere ulaştırma fırsatı veriyor.
                İnsanlar bir araya geliyor. Hiçbir özelliği olmayan, sadece
                birşeyler söylemek isteyen, söyleyeceği sözün önemli olduğunu
                düşünen insanlar... Web siteleri, bloglar, sayfalar kuruluyor.
                Doğru, büyüklerin etkisine giren, ya da doğrudan büyüklerin
                eliyle kurulanları, bağımsız gözükmeye çalışanları da oluyor,
                olacak.
            </p>
            <p>
                Ama burada artık sermayeye bağımlı olmayan yeni bir medya
                oluşuyor, en azından başlangıçta. Yeni medyanın
                aracıları...Facebook, Google, Twitter...Bunların var oluşları
                -hiç değilse şu an için- kullanıcıların buraların tarafsız, açık
                bir platform, bir portal olduğuna inanmalarına bağlı.
                Facebook'un başından geçen son olaylar bunu gösterdi bize.
                Zamanla buralar tarafsızlığını yitirseler de alışkanlıklardan,
                tekelleşmeden dolayı vazgeçilmez bir hale gelebilirler mi? Bu
                mümkün elbette. Yine de bu platformlar günün birinde kendi
                haberlerini, kendi içeriklerini üretene kadar fazla dert
                etmeyelim.
            </p>
            <p>
                Bizim şu anda öncelikli hedefimiz eski medyanın yapısını
                değiştirmek, onun siyasete, sermayeye bağımlılığını ortadan
                kaldırmak olmalı. Böyle bir şey mümkün mü? Neden olmasın? Yerel
                medya oyuncularının, medya dışında bir sektörde iş yapmasını
                engellemek mantıklı değil. Çünkü yerel bir gazete, tv kanalı,
                radyo sahibinin sadece bu işle uğraşarak şekilde para kazanması,
                geçimini sağlaması her zaman mümkün olmayabilir. Ama büyüklüğü
                belli bir düzeye ulaşan gazete, radyo, televizyon kanalının
                sahibinin başka bir işle uğraşması engellenmeli. Bir üst kurul
                -sansür kurulu değil- oluşturulmalı hatta. Medya patronunun
                başka bir sektörle kağıt üzerinde olmasa da organik bir bağı
                olup olmadığını denetlemeli. Bu sistem suistimal edilebilir mi?
                Sistemi delmeye çalışanlar olabilir mi? Diğer sektörlerle
                bağlarını gizlemeye çalışanlar çıkabilir mi? Bunların hepsi
                mümkün. Bizim felsefemiz, ilkemiz bu doğrultuda olmalı.
                Siyasetin sermayeden bağımsız olmasını sağlamak asla mümkün
                olmayacak. Bu sebeple medyanın her ikisinden de bağımsız
                olmasını sağlamak özgür bir toplum için hayati önem taşıyor.
            </p>
        </main>
        <footer>
            <p>© tfy. 2023.</p>
        </footer>
    </body>
</html>

<!DOCTYPE html>
<html lang="en">
    <head>
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <link rel="stylesheet" href="../styles/style.css" />
        <link
            rel="stylesheet"
            href="https://fonts.googleapis.com/css2?family=Libre+Franklin"
        />
        <title>Erken Seçim - Gerçek Ben Gelecek</title>
    </head>
    <body>
        <header>
            <p><a href="../index.html">GERÇEK BEN GELECEK</a></p>
            <span>Tan Fırat Yılmaz'a Ait Kişisel Blog</span>
            <nav>
                <span><a href="./denemeler.html">DENEMELER</a></span>
                <span><a href="https://www.benimulke.com">BENİM ÜLKE</a></span>
            </nav>
        </header>
        <main>
            <h1>Erken Seçim</h1>
            <p>20 Nisan 2018</p>
            Yine bir seçim ve yeni bir gerilim. Cumhuriyet Halk Partisi'nin
            tavrını anlamak güç. Tamam, şunu anlıyoruz. İktidarın, Erdoğan'ın
            tavrını taklit edip bir yerde güçlü görünme çabası var. Yöneticiler
            şöyle düşünüyor bariz bir şekilde; 16 yıldır anlaşılıyor ki halk
            güçlü lideri, güçlü duruşu seviyor, öyleyse biz de de iddialı
            olmalıyız. Bu çok basit bir düşünce. İddialı olmak iyidir ama bir de
            bu iddianın altını doldurabilmek gerekir. Seçim tarihi açıklanmış,
            iki ay var. Daha cumhurbaşkanı adayı belli değil. Böyle bir durumda
            iddialı olmak gülünç geliyor. Şimdi istenen nedir? Öyle bir aday
            olsun ki, Chpli, İyi Partili, Spli, Hdpli kısacası tüm muhalefet bu
            adayın arkasında birleşebilsin. Mantıklı düşünelim. Böyle bir kişi
            bu ülkede mevcut olsa, o zaman bu partilere niye ihtiyaç duysun ki?
            Zaten kendi partisini kurmuş, mücadelesini yapıyor olurdu. Yani
            bütün muhalefetin kendisini desteklemesi potansiyeline sahip ama bu
            potansiyelinin farkında olmayan bir insandan bahsediyoruz. Çok
            mantıksız ve olanaksız. Bir ikincisi, iş 16 nisan referandumundan
            çok daha zor. İnsanlara sadece hayır dedirtmek daha kolaydır. O
            dönemde kimsenin birini desteklemesi gerekmiyordu. Erdoğan'a karşı
            olmak yeterliydi. Şimdi, tüm muhalefetin bir kişiye evet demesi,
            hiçbir çatlak sesin çıkmaması gerekiyor. Bu mümkün değil, hele ki bu
            kadar kısa bir sürede. İlla ki belirlenecek aday birilerinin içine
            sinmeyecek ve fireler olacaktır. Tüm seçmenlerin katı muhalif ya da
            körü körüne iktidar yanlısı olduğu yanılgısına düşmeyelim. Birçok
            insan ortaya çıkacak adaylarla Erdoğan'ı teraziye koyacak ve
            hangisinin ülkeyi yönetmesinin daha iyi olacağına karar verecektir.
            Hak, hukuk, basın ve ifade özgürlüğü gibi konular herkesin birinci
            önceliği değil. Birçok insan basitçe adayların yöneticilik vasfını
            değerlendirecek ve buna göre bir karara varacaktır. Bütün bunlara
            iktidarın elindeki devletin sınırsız kaynaklarını ve OHAL'in gücünü
            ekleyelim. Referandumdaki şaibelere karşı CHP pasif kalarak
            hayatının hatasını yaptı. İktidar da bu vesileyle muhalefeti test
            etti ve güçlü bir dirençle karşılaşmayacağını gördü. Bu seçimde
            referandumdaki olayların benzerini ve daha fazlasını görebiliriz.
            Özetle bu seçimde "hayır"dan daha düşük bir oy alacağımızı
            düşünüyorum. Umarım yanılırım.
        </main>
        <footer>
            <p>© tfy. 2023.</p>
        </footer>
    </body>
</html>

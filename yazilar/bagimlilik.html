<!DOCTYPE html>
<html lang="en">
    <head>
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <link rel="stylesheet" href="../styles/style.css" />
        <link
            rel="stylesheet"
            href="https://fonts.googleapis.com/css2?family=Libre+Franklin"
        />
        <title>Bağımlılığım - Gerçek Ben Gelecek</title>
    </head>
    <body>
        <header>
            <p><a href="../index.html">GERÇEK BEN GELECEK</a></p>
            <span>Tan Fırat Yılmaz'a Ait Kişisel Blog</span>
            <nav>
                <span><a href="./denemeler.html">DENEMELER</a></span>
                <span><a href="https://www.benimulke.com">BENİM ÜLKE</a></span>
            </nav>
        </header>
        <main>
            <h1>Bağımlılık</h1>
            <p>05 Mayıs 2018</p>
            <p>
                Uzun zamandır yazı yazamadım. Zaten genel olarak yazı yazmakta
                zorlanıyorum. İnsanın zihnindeki toparlaması, tasnif etmesi, bir
                düzene koyması ve yazıya dökmesi zahmetli bir iş. Benim gibi
                tembel ruhların boyunu aşan bir uğraş çoğu zaman. Tembellik, tek
                başına insan ruhunu tanımlayabilecek yeterliliğe sahip bir sıfat
                değil aslına bakılırsa. Tembelliği, hiçbir şey yapmama halini
                ruh başka bir şeyle ikame etmeli, etmek zorunda. Çünkü hiçbir
                şey yapmamak doğamıza aykırı. Bir saat gibi adeta, yaşam
                enerjimiz, hareket enerjimiz en hareketsiz denecek canlı
                varlıkta bile mevcut. Görünüşte bir hareket yoksa, bilin ki
                görünmeyen sahada bir hareket vardır. Görünmeyen bu alandaki
                hareket, görünen alandaki hareketten aslında daha kolay
                olduğundan, bu hareket zamanla bağımlılık halini alabilir. Bu
                bakımdan bağımlılık, tembelliğin sadece birkaç dakika farkla
                doğmuş ikiz kardeşidir diyebiliriz.
            </p>
            <p>
                Neden böyledir? Bir defa görünen dünya, göründüğü gibi
                korkunçtur. Kontrol edilemez birçok değişken, birçok başka ruh
                mevcuttur bu dünyada. Benlik yalnızdır burada. Savunmasızdır.
                Orada birtakım yargılar hüküm sürer ve benliği yargılamak için
                hazır beklerler. En azından benliğin düşüncesi bu yöndedir. Öte
                yandan görünmeyen dünya, en azından görünüşte her şey kontrol
                altındadır. Jung'un dediği gibi, benlik burada gözüne ilişen her
                şeyi kendisine ait sanar. Bir bakıma doğrudur da bu. Tamamen
                kendisine ait olmasa da yönlendirilebilir, kimisi göz ardı
                edilebilir. Hiç değilse bu şeyler benliğe kendisini hatırlatır
                her defasında. Kendisini burada güvende hissetmesinin nedeni de
                budur. Evet şeytanlar var, ama hiç değilse benim şeytanlarım
                bunlar diye düşünürüz.
            </p>
            <p>
                Şimdi böyle düşününce, bağımlılık aslında neye karşıdır? Benliğe
                karşı mı? Aksine, söylendiği gibi bu dünyada gözün gördüğü her
                şey bana ait gibi geliyorsa, artık ben ve dünya ayrımından söz
                edilemez. Benlik dünyanın kendisi olmuştur. Bağımlılık benliğe
                karşı değil, benliğin yokluğuna karşıdır. Tamamen bağımlılık
                yapıcı ve ruhu uyuşturucu olan, işte ruhu rahatlatan-mutlu eden
                değil-, sakinleştiren, yaşam enerjisini kendi içine boşaltan da
                budur. Peki bunda yanlış olan nedir? Bir insan hayatını bu
                şekilde geçiremez mi? Görünür dünyayla ilişkilerimizi asgari
                seviyede tutup, kendi içimizde kendimizi kaybederek -mutlu
                değilse bile- huzurlu bir ömür süremez miyiz? Hayır. Bu durumu
                sürdürmek, görünür dünyanın kendisini her an duyurmasından ötürü
                son derece zor olacaktır. Benliğin görünmeyen dünyada her
                çözülmesinden sonra tekrar bir araya gelmesi acı verici bir
                süreçtir. Bu esnada hissedilen suçluluk duygusu basitçe
                Tanrı'nın/Doğa'nın sesidir(ikisi aynı şeydir.).
            </p>
            <p>
                Besbelli ki içinde bulunduğumuz durum yaratılışımıza aykırıdır
                ve içimizdeki ön bilinç bizi ikaz etmeye, başımızı suyun
                üzerinde tutmaya uğraşıyordur. Vicdan! En büyük vicdansızlık -ve
                kötülük- kişinin kendi benliğine yaptığıdır. Öyleyse ruh
                emekçisi olabilmek için çok hassas bir dengeyi korumak zorunda
                benlik. Bağımlı olmamayı başarmalı, tembellikte ısrar etmeli.
                Görünmeyen dünyanın bir parçası olmadan, oraya ayak basmadan,
                görünür dünyadan bakmalı oraya. Böyle bir şeyin ne derece mümkün
                olabileceği elbette tartışılır. Ama bu uğraş, en azından benliği
                doğasıyla daha uyumlu bir hale getirecektir. Ben de böyle bir
                karar aldım..
            </p>
        </main>
        <footer>
            <p>© tfy. 2023.</p>
        </footer>
    </body>
</html>
